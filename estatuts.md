---
lang: ca
title: Estatuts
numbersections: false
toc: true
fontfamily: fix-cm
header-includes:
  # do not break words -> src https://tex.stackexchange.com/questions/7498/how-can-i-prevent-latex-from-breaking-words-and-wrapping-them-to-the-next-line
  - \usepackage[none]{hyphenat}
---

## Títol I. El Col·legi

### Article 1. Denominació i naturalesa jurídica

El Col·legi Oficial d'Enginyers Tècnics de Telecomunicació de Catalunya, COETTC, és una corporació de dret públic de caràcter professional.

Gaudeix de personalitat jurídica pròpia i de plena capacitat d'obrar per al compliment de les seves finalitats.

El COETTC es constitueix a partir de la segregació del COITT en aplicació del art. 79 del Reial Decret 4/2018. El 3 d'abril la Junta Directiva de la Demarcació va convocar Junta General Extraordinària amb la segregació com a únic punt de l'ordre del dia, a 23 d'abril la participació va ser del 56% superant-se el llindar mínim del 50% per tenir una votació vàlida, van votar favorablement el 91% dels participants. Per tant la votació va ser valida i favorable. 
L'acta i la proposta de segregació es va enviar al COITT el 8/5/2024, per la seva tramitació, transcorreguts 3 mesos el 8/9/2024, sense resposta per part del COITT, el silenci es positiu.

### Article 2. Normativa aplicable

El Col·legi es regeix pels presents Estatuts, així com pels reglaments i altres normes que puguin ser aprovades, i per la normativa vigent en cada moment relativa als col·legis professionals i d'altra que li pugui ser d'aplicació.

Els presents Estatuts han estat redactats amb la voluntat d'evitar que de la seva lectura se'n pugui desprendre cap mena d'exclusió o discriminació per qüestió de gènere i identificació sexual. En aquells casos en que el terme escollit sigui lingüísticament atribuïble a un gènere en concret, no representa en cap cas una exclusió de la resta, sinó que és simplement una qüestió de redacció i ús de la llengua amb els genèrics considerats com a acceptats per la comunitat lingüística.

### Article 3. Àmbit territorial

L'àmbit territorial del Col·legi és el de Catalunya.

### Article 4. Domicili I Constitució

El Col·legi té el seu domicili a la Plaça d'en Ripoll, 9 baixos, 43003 Tarragona, sens perjudici de les possibles delegacions i altres dependències auxiliars que el Consell de Govern pogués establir.

El COETTC es constitueix per segregació del *COITT, Colegio Oficial de Ingenieros Técnicos de Telecomunicación*, en votació celebrada el ??/04/2024 en la que van participar el 56% del Col·legiats residents a Catalunya i van votar favorablement a la seva constitució el 90% dels mateixos.

### Article 5. Llengua

1. La llengua pròpia del Col·legi és el català, essent la seva llengua oficial com alhora també ho és el castellà.

2. El català és la llengua d'ús normal en totes les relacions internes i externes del Col·legi.

### Article 6. Finalitats

Són finalitats essencials d'aquesta Corporació l'ordenació de l'exercici de la professió, guardar el secret de les comunicacions a distancia que se li confiïn sense més límits que els que imposa en cada moment la ciència mateixa, la representació institucional exclusiva de les mateixa quan estiguin subjectes a col·legiació obligatòria, la defensa dels interessos professionals dels col·legiats i la protecció dels interessos dels consumidors i els usuaris dels serveis dels seus col·legiats, tot això sense perjudici de la competència de l'Administració pública per raó de la relació funcionarial.

### Article 7. Funcions públiques

Són funcions públiques del Col·legi:

a)  Totes les funcions que redundin en benefici de la protecció dels interessos dels consumidors i usuaris dels serveis dels seus col·legiats.

b)  Exercir totes les funcions que li encomani l'Administració i col·laborar-hi mitjançant la realització d'estudis, l'emissió d'informes, l'elaboració d'estadístiques i altres activitats relacionades amb les nostres finalitats que els puguin ser sol·licitades o acordin formular per iniciativa pròpia.

c)  Ostentar la representació que estableixin les lleis per al compliment de les nostres finalitats.

d)  Participar en els consells o organismes consultius de l'Administració en la matèria de les nostres competències.

e)  Estar representats als Patronats Universitaris.

f)  Participar en l'elaboració dels plans d'estudi i informar les normes d'organització dels centres docents corresponents a la nostra professió i mantenir-hi permanent contacte i preparar la informació necessària per facilitar l'accés a la vida professional dels nous professionals .

g)  Ostentar en el nostre àmbit la representació i la defensa de la professió davant l'Administració, les institucions, els tribunals, les entitats i els particulars, amb legitimació per ser part en tots els litigis que afectin els interessos professionals i exercitar el dret de petició, d'acord amb la Llei.

h)  Facilitar als Tribunals, d'acord amb les lleis, la relació de col·legiats que puguin ser requerits per intervenir com a pèrits en els assumptes judicials, o designar-los per si mateixos, segons escaigui.

i)  Ordenar en l'àmbit de les nostres competències, l'activitat professional dels col·legiats, vetllant per l'ètica i la dignitat professional i pel respecte a causa dels drets dels particulars i exercir la facultat disciplinària en l'ordre professional i col·legial.

j)  Organitzar activitats i serveis comuns d'interès per als col·legiats, de caràcter professional, formatiu, cultural, assistencial i de previsió i altres anàlegs, proveint al sosteniment econòmic mitjançant els mitjans necessaris.

k)  Procurar l'harmonia i la col·laboració entre els col·legiats, impedint la competència deslleial entre aquests.

l)  Adoptar les mesures conduents a evitar l'intrusisme professional.

m)  Intervenir, en via de conciliació o arbitratge, en les qüestions que, per motius professionals, se suscitin entre els col·legiats.

n)  Resoldre per laude, a instància de les parts interessades, les discrepàncies que puguin sorgir sobre el compliment de les obligacions dimanats dels treballs realitzats pels col·legiats en l'exercici de la professió.

o)  Impulsar i desenvolupar la mediació, així com exercir funcions d'arbitratge, nacional i internacional, de conformitat amb el que estableix la legislació vigent.

p)  Informar en els procediments judicials o administratius en què es discuteixin honoraris professionals quan el col·legiat ho sol·liciti lliurement i expressament, en els casos en què el Col·legi tingui creats els serveis adequats i en les condicions que es determinin als Estatuts de cada Col·legi.

q)  Visar els treballs professionals dels col·legiats en els termes que preveu l'article 13 de la Llei 2/1974.

r)  Organitzar, si escau, cursos per a la formació professional dels postgraduats.

s)  Facilitar la solució dels problemes d'habitatge als col·legiats, a aquest efecte, participaran als Patronats oficials que per a cada professió creï el Ministeri de l'Habitatge.

t)  Complir i fer complir les col·legiades les lleis generals i especials i els estatuts professionals i reglaments de règim interior, així com les normes i decisions adoptades pels òrgans col·legials, en matèria de la seva competència.

u)  Atendre les sol·licituds d'informació sobre els seus col·legiats i sobre les sancions fermes a ells imposades, així com les peticions d'inspecció o investigació que els formuli qualsevol autoritat competent d'un Estat membre de la Unió Europea en els termes previstos a la Llei 17/ 2009, de 23 de novembre, sobre el lliure accés a les activitats de serveis i el seu exercici, en particular, pel que fa a les sol·licituds d'informació i de realització de controls, inspeccions i investigacions estiguin degudament motivades i que la informació obtinguda es faci servir únicament per a la finalitat per a la qual es va sol·licitar.

### Article 8. Activitats associatives

El Col·legi a més, com a corporació de base associativa privada, exercirà les activitats següents:

a)  Fomentar i prestar serveis en interès de les persones col·legiades i de la professió en general.

b)  Posar a disposició dels col·legiats tota la informació necessària per accedir a la professió i per al seu exercici, facilitant-los la gestió dels tràmits relacionats amb la col·legiació i l'exercici professional.

c)  Gestionar el cobrament dels honoraris professionals corresponents a treballs visats a petició dels col·legiats.

d)  Posar a disposició de les persones usuàries i consumidores destinatàries dels serveis professionals, i també dels col·legiats, la informació sobre els estatuts col·legials; els codis deontològics i de bones pràctiques de la professió; les dades professionals dels col·legiats; les vies de reclamació i queixes relatives a l'activitat col·legial o dels col·legiats; els recursos que es poden interposar en cas de conflicte, i les mesures necessàries per fer efectives les obligacions esmentades.

e)  Custodiar, a petició dels col·legiats i d'acord amb la normativa reglamentària que a l'efecte pugui serà provada, la documentació pròpia de la seva activitat que es vegin obligats a guardar de conformitat amb la normativa vigent.

f)  Qualsevol altra activitat privada en interès dels col·legiats i la societat en general que estigui dins el marc general de les finalitats, funcions i activitats del Col·legi.

## Títol II. Els col·legiats

### Article 9. Col·legiació

1. La col·legiació és obligatòria per a l'exercici de la professió d'Enginyer Tècnic de Telecomunicació, en els termes previstos legalment.

2. La col·legiació en el COETTC habilita per exercir la professió de geòleg en tot el territori de l'estat espanyol, així com en el d'un altre estat membre de la Unió Europea, en els termes legalment previstos.

3. Tenen dret a ser col·legiats els que estiguin en possessió del títol acadèmic de Graduat en telecomunicacions segons ordre CIN/352/2009, Enginyer Tècnic de Telecomunicació, Pèrit de Telecomunicació, Ajudant de Telecomunicació, Oficial Tècnic del Cos de Telègrafs, Ajudant de Telegrafia, Enginyer de 2a del Cos Telègrafs o d'un altre títol expedit dins l'àmbit de la Unió Europea que habiliti legalment per exercir la professió d'Enginyer Tècnic de Telecomunicació en els termes establerts en la normativa vigent al respecte, així com aquells que estiguin en possessió d'un títol estranger equivalent degudament homologat.

### Article 10. Requisits de col·legiació

1. Són requisits per incorporar-se al Col·legi els següents:

    a)  Acreditar, preferentment telemàticament, el títol que dona dret a la col·legiació.
  
    b)  No estar incurs en cap causa incapacitant per l'exercici professional.
  
    c)  No estar en situació d'inhabilitació professional, incompatibilitat o prohibició.
  
    d)  Satisfer la quota d'alta del Col·legi.
  
    e)  Aportar fotografia de qualitat

2. Instancia model dirigida al Consell de Govern.

    Procediment de col·legiació

    a)  La incorporació serà tramitada i resolta pel Consell de Govern del Col·legi.
  
    b)  El sol·licitant aportarà la documentació que acrediti el compliment dels requisits exigits.
  
    c)  El Consell de Govern podrà efectuar les actuacions que estimi necessàries per verificar la veracitat del compliment dels requisits exigits.
  
    d)  El Consell de Govern resoldrà la sol·licitud en resolució motivada dins el termini de dos mesos a comptar des de la presentació de la sol·licitud o, en el seu cas, des que siguin esmenades les mancances de la sol·licitud que hagin estat degudament requerides. Transcorregut aquest termini, i sempre que es reuneixin els requisits exigits, la incorporació s'entendrà aprovada. En cas d'urgència, la presidència podrà acordar la incorporació provisional, sent sotmesa a la primera reunió del Consell de Govern que se celebri.
  
    e)  Contra l'acord de denegació de la col·legiació el sol·licitant podrà recórrer directament davant de la jurisdicció contenciós administrativa en els terminis i condicions establerts en la llei que la regula. Podrà, no obstant, prèviament, interposar recurs potestatiu de reposició en el termini d'un mes a comptar des de la notificació de l'acord de denegació que haurà de ser resolt en el termini d'un mes. La resolució del recurs de reposició posarà fi a la via administrativa. La manca de resolució del recurs de reposició en el termini indicat s'entendrà com a desestimació per silenci administratiu.

### Article 12. Pèrdua de la condició de col·legiat

1. Es perd la condició de col·legiat en els casos següents:

    a)  Incórrer en causa d'incapacitat, inhabilitació, incompatibilitat o prohibició d'exercir la professió.
  
    b)  L'impagament de les seves obligacions econòmiques vers el Col·legi en quantitat equivalent a la quota ordinària d'un any, un cop requerit i sense donar compliment en el termini de tres mesos, llevat causa justificada, porta a la inhabilitació temporal.
  
    c)  Mort del col·legiat.

2. La pèrdua de la condició de col·legit no exonera del compliment de les obligacions pendents que podran ser-li exigides.

### Article 13. Drets dels col·legiats

1. Són drets dels col·legiats:

    a) Exercir la professió.
  
    b) Participar en els òrgans del Col·legi, amb dret d'informació, de veu i de vot.
  
    c) Ser elector.
  
    d) Poder ser elegit com a membre del Consell de Govern.
  
    e) Ser assistits, assessorats i defensats pel Col·legi davant tercers en qüestions relacionades tant amb la professió com en situacions de discriminació de gènere o d'assetjament que es puguin produir dins una activitat professional rebent orientació jurídica sobre la defensa dels seus drets i el compliment de llurs obligacions.

    f) Fer us del servei de VISAT/VISA dels seus treballs professionals i demés documents amb ells relacionats.
  
    g) Utilitzar els serveis establerts pel Col·legi i participar en les activitats que es promoguin.
  
    h) Gestionar el cobrament dels honoraris professionals visats a través del Col·legi.
  
    i) Examinar arxius i registres del Col·legi.
  
    j) Obtenir informació i certificació dels documents i actes del Col·legi que els afectin personalment.
  
    k) Tots els altres que se'ls reconegui en aquests Estatuts i altres disposicions aplicables.

2. Els col·legiats exerciran els esmentats drets de conformitat amb el que disposen aquests Estatuts i les normes col·legials que els desenvolupin, així com, si s'escau, altres normatives que hi siguin d'aplicació.

### Article 14. Deures dels col·legiats

1. Són deures dels col·legiats:

    a)  Exercir la professió amb subjecció a les normes deontològiques de la professió i de la condició de col·legiat.
  
    b)  Jurament de guardar secret sobres les comunicacions i document que se li confiïn.
  
    c)  Vigilància facultativa de la feina encarregada.
  
    d)  Mantenir privada l'Assemblea General.
  
    e)  Complir les normes col·legials, i els acords dels seus òrgans de govern.
  
    f)  Comunicar al Col·legi el seu domicili professional i demès dades que el Col·legi necessiti pel compliment de les seves finalitats i funcions.
  
    g)  Participar en la vida col·legial en forma activa i responsable.
  
    h)  Satisfer puntualment les obligacions econòmiques establertes pel Col·legi.
  
    i)  Sotmetre al visat els treballs professionals quan sigui legalment obligatori.
  
    j)  Comparèixer, quan així sigui requerit, en un procediment disciplinari.
  
    k)  Tots aquells altres deures i obligacions que estableixin aquest Estatuts i altres disposicions aplicables.

2. Els col·legiats compliran els deures esmentats de conformitat amb el que disposen aquests Estatuts i les normes col·legials que els desenvolupin, així com, si s'escau, altres normatives que hi siguin d'aplicació.

### Article 15. Competències, Facultats i Atribucions.

1. Les competències de la professió d'Enginyer Tècnic de Telecomunicació son les pròpies de l'enginyeria industrial. Necessàries per realitzar les Facultats professionals.

2. Les facultats de la professió d'Enginyer Tècnic de Telecomunicació son les necessàries per realitzar qualsevol servei de comunicacions a distancia.

3. Les atribucions de la professió d'Enginyer Tècnic de Telecomunicació son:

    a)  La redacció i signatura de projectes que tinguin per objecte la construcció, reforma, reparació, conservació, demolició, fabricació, instal·lació, muntatge o explotació de béns mobles o immobles, en els seus respectius casos, tant amb caràcter principal com accessori.
  
    b)  La direcció de les activitats objecte dels projectes a què fa referència l'apartat anterior, fins i tot quan els projectes hagin estat elaborats per un tercer.
  
    c)  La realització de mesuraments, càlculs, valoracions, taxacions, peritatges, estudis, informes, plànols de labors i altres treballs anàlegs.
  
    d)  L'exercici de la docència en els seus diversos graus en els casos i termes previstos a la normativa corresponent i, en particular, conforme al que disposa la Llei Orgànica11/83, de 25 d'agost, de reforma universitària i disposicions posteriors.
  
    e)  La direcció de tota mena d'indústries o explotacions i l'exercici, en general respecte d'aquestes, de les activitats a què fan referència els apartats anteriors.

## Títol III. Altres membres del Col·legi

### Article 16. Societats professionals

1. Les societats professionals d' Enginyers Tècnics/Graduats de Telecomunicació són les que tenen per objecte l'exercici exclusiu de la seva professió o bé juntament amb l'exercici d'una altra o altres professions que no siguin legalment incompatibles.

2. Les societats professionals es regeixen per la normativa pròpia de les societats professionals, la normativa de la forma societària adoptada, la normativa de l'exercici de la professió, els presents Estatuts i la normativa que el desenvolupi.

3. A les societats professionals els seran d'aplicació els articles 13 i 14 d'aquests Estatuts relatius, respectivament, als drets i deures dels col·legiats, a excepció dels drets electorals i de participació en els òrgans de govern.

4. Les societats professionals que tinguin el seu domicili social o alguna sucursal dins l'àmbit territorial del Col·legi s'han d'inscriure en el Registre de Societats Professionals d' Enginyers Tècnics/Graduats de Telecomunicació del Col·legi.

5. El Consell de Govern ha de resoldre la inscripció en el termini d'un mes a comptar des de la data de la presentació de la sol·licitud. Transcorregut aquest termini sense que recaigui resolució expressa, la sol·licitud s'entén admesa.

6. Contra l'acord de denegació de la col·legiació el sol·licitant podrà recorre directament davant de la jurisdicció contenciós administrativa en els terminis i condicions en la llei que la regula. Podrà, no obstant, prèviament, interposar recurs potestatiu de reposició en el termini d'un mes a comptar des de la notificació de l'acord de denegació que haurà de ser resolt en el termini d'un mes. La resolució del recurs de reposició posarà fi a la via administrativa. La manca de resolució del recurs de reposició en el termini indicat s'entendrà com a desestimació per silenci administratiu.

### Article 17. Col·legiats d'honor

1. El Col·legi podrà atorgar el títol de col·legiat d'honor a la persona, natural o jurídica, que hagi prestat serveis destacats al Col·legi, a la professió o hagi excel·lit en la contribució al coneixement, la docència, la divulgació o el reconeixement de la geologia.

2. L'acord l'adoptarà l'Assemblea General a proposta del Consell de Govern.

3. El títol és honorífic, sense que atorgui la condició jurídica de col·legiat.

### Article 18. Associats

Els estudiants que estiguin cursant l'obtenció del títol habilitant per exercir la professió d' Enginyers Tècnics/Graduats de Telecomunicació podran ser associats del Col·legi sense gaudir de la condició de col·legiat i amb els requisits, drets i deures que s'estableixin en el reglament que reguli la figura de l'associat.

### Article 19. Col·laboradors

El Col·legi, mitjançant l'aprovació del corresponent Reglament, podrà establir i regular altres formes de col·laboració i participació amb el Col·legi.

## Títol IV. Òrgans del Col·legi

### Article 20. Òrgans de Govern

Els òrgans de govern del Col·legi són l'Assemblea General i el Consell de Govern.

#### *Capítol 1* *L'Assemblea General*

Disposicions generals

1. L'Assemblea General és l'òrgan sobirà del Col·legi.

2. Formen part de l'Assemblea General tots els col·legiats, els qual hi podran participar amb veu i vot. El vot es podrà delegar en un altre col·legiat; cap col·legiat, però, no podrà obtenir més de tres delegacions.

3. Les assemblees generals poden ser ordinàries o extraordinàries.

4. L'Assemblea General quedarà vàlidament constituïda independentment del nombre d'assistents, llevat el cas de què s'exigeixi un quòrum reforçat.

5. Els acord de l'Assemblea General es prenen per majoria simple dels vots dels presents o representats, llevat que estatutàriament o legalment exigeixi una majoria reforçada.

6. Cada col·legiat té un dret de vot. Els LLEE valen per 2.

7. En cas d'empat, decideix el vot de la presidència de la sessió.

8. Els acords, que seran immediatament executius, obliguen a tots els col·legiats encara que no estiguin presents, així com obliguen també als altres membres del Col·legi.

### Article 22. Funcions de l'Assemblea General

L'Assemblea General té les següents funcions:

a) Examinar i aprovar la gestió del Consell de Govern, els comptes anuals, la memòria d'activitats, els pressupostos anuals i les seves liquidacions.

b) Determinar els imports de les quotes dels col·legiats i dels altres membres del col·legi, les derrames, aportacions extraordinàries, els drets per visat i de qualsevol altre servei que presti el Col·legi.

c) Aprovar els Estatuts del Col·legi, els reglaments que el desenvolupin i qualsevol altra norma de caràcter general, així com les seves modificacions. El canvi de domicili dins la mateixa localitat correspon al Consell de Govern.

d) Acordar la fusió o la dissolució del col·legi professional i votar les propostes de segregació.

e) Nomenar els col·legiats d'honor.

f) Aprovar el Codi Deontològic de la Professió i les seves modificacions que siguin de la seva competència.

g) Aprovar els criteris orientatius d'honoraris professionals als exclusius efectes de la informació en processos de taxació de costes.

h) Decidir sobre l'adquisició, la disposició o el gravamen de béns patrimonials immobles.

i) Destituir els membres del Consell de Govern, resolent una moció de censura.

j) Decidir sobre les qüestions que li sotmeti el Consell de Govern.

k) Qualsevol altra qüestió que li atorguin les lleis, els reglaments o aquest Estatuts.

### Article 23. Assemblees ordinàries

1. L'Assemblea General es reunirà una vegada a l'any amb caràcter ordinari el 3r dijous de Febrer.

2. Correspon a la Assemblea Ordinària l'examen i decisió sobre les qüestions següents:

    a) Aprovar o censurar la gestió anual del Consell de Govern

    b) Aprovar els comptes anuals.

    c) Aprovar la memòria d'activitats.

    d) Aprovar la liquidació del pressupost de l'exercici anterior.

    e) Aprovar el pressupost de l'exercici en curs, les quotes de col·legiats i altres membres del Col·legi, drets de visat i altres serveis aplicables durant l'exercici.

### Article 24. Assembles extraordinàries

1. L'Assemblea General que no sigui per tractar les qüestions previstes en l'Assemblea ordinària tindrà el

caràcter d'Assemblea extraordinària.

2. L'Assemblea General extraordinària se celebrarà:

    a) A iniciativa del Consell de Govern.

    b) A sol·licitud d'un nombre de col·legiats que inclogui, com a mínim, el 10% dels col·legiats, sempre que expressin els assumptes concrets a tractar i les propostes d'acord que cal sotmetre a votació.

    c) En el cas que es presenti una moció de censura contra el Consell de Govern o algun dels seus membres.

### Article 25. Forma de celebració de les assemblees

1. Les assembles es poden celebrar en les formes següents:

    a)  Presencials.
  
    b)  Telemàtiques.
  
    c)  Presencials amb possible assistència telemàtica.

2. En el cas que l'assemblea se celebri de forma telemàtica o presencial amb la possible participació telemàtica, caldrà garantir la identificació dels assistents, la continuïtat de la comunicació i la possibilitat d'intervenir en les deliberacions i la emissió del vot.

### Article 26. Convocatòria de l'Assemblea

1. El Consell de Govern tindrà la informació de les assemblees amb una antelació mínima d'un mes.

2. Les Assemblees extraordinària a sol·licitud dels col·legiats s'haurà de celebrar dins els dos mesos següents a l'entrada de la sol·licitud.

3. L'acord de convocatòria assenyalarà l'ordre del dia, dia i hora de celebració.

4. L'acord de convocatòria es publicarà en el taulell d'anuncis de la seu del Col·legi i en la seva pàgina web corporativa. Així mateix es comunicarà individualment a tots els col·legiats per escrit o mitjançant correu electrònic.

La presencial es celebrarà a la seu u on decideixi el Consell de Govern. Telemàticament mitjançant una plataforma on estarà tota la informació necessària. A la plataforma estarà la informació de les assembles celebrades anteriorment. També es proveirà accés als vídeos de les mateixes.

### Article 27. Celebració

1. Les assemblees són presidides pel Degà del Consell de Govern o per la persona que estatutàriament la substitueixi. El degà, amb ajuda que determini, declararà la seva vàlida constitució, conduirà la reunió, concedirà l'ús de la paraula, determinarà quan una qüestió està prou debatuda, conduirà les votacions, proclamarà el seu resultat i declararà tancada la sessió.

2. Ostentarà la secretaria qui l'ostenti del Consell de Govern o la persona que estatuàriament la substitueixi.

3. Les votacions no seran secretes.

### Article 28. Acta de les assemblees

1. La secretaria de l'Assemblea aixecarà acta de la reunió amb els vistiplau de la presidència de l'Assemblea on es recolliran els acords adoptats i un resum de les qüestions debatudes i de les intervencions de les que s'hagi demanat constància.

2. L'acta serà sotmesa a aprovació en l'Assemblea següent. A tal efecte, abans de sotmetre-la a aprovació es donarà la paraula als col·legiats que vulguin fer alguna observació sobre l'exactitud d'aquesta, i només amb aquest objectiu.

3. El vídeo de l'Assemblea estarà a disposició privadament a Youtube o sistema telemàtic equivalent a petició dels col·legiats.

#### Capítol 2. El Consell de Govern

### Article 29. Disposicions generals

1. El Consell de Govern és l'òrgan de direcció, administració i gestió del Col·legi.

2. El Consell de Govern està integrat com a màxim: degà, vicedegà, secretari, vicesecretari, tresorer, vicetresorer, i 9 vocals.

3. El Consell de Govern s'anomenarà mitjançant procés electoral. Els mandats duren 6 anys. En cada ronda de votació, cada 2 anys s' escolleix 1/3 part del Consell, ronda del Degà, del Secretari, i del Tresorer, i els seus corresponents vices i vocals.

4. Les vacants quedaran cobertes per els membres de cada ronda de votació segons criteri electoral. No obstant, en el cas de quedar vacant el degà, o el Secretari, o el Tresorer, es cobrirà temporalment amb un càrrec d'un altre ronda i és convocaran eleccions en entre 15 i 30 dies per la ronda afectada per el temps que quedi fins la següent votació. En el cas de quedar menys de 5 membres també es convocaran eleccions de la ronda que només quedí un membre.

5. El consell de govern estarà sempre en contacte telemàtic

6. El Consell de Govern pot delegar l'exercici de les seves funcions públiques d'acord amb les normes de procediment administratiu. Per a les funcions de naturalesa privada, pot delegar en un dels seus membres o en més d'un, o nomenar apoderats generals o especials. No són delegables els actes que hagin d'ésser autoritzats o aprovats per l'òrgan plenari.

### Article 30. Requisits dels membres del Consell de Govern

1. Per poder ser membre del Consell de Govern cal reunir en el moment de la seva elecció els següents requisits:

    a)  Ser col·legiat.
  
    b)  Tenir el domicili professional dins el territori del Col·legi.
  
    c)  Estar al corrent de les obligacions col·legials
  
    d)  No haver estat inhabilitat.
  
    e)  Tenir una antiguitat mínima ininterrompuda i immediatament anterior al moment de l'elecció com a col·legiat de 7 anys per ostentar el càrrec de degà i 4 anys la vicepresidència, 2 anys per la secretaria i tresoreria, i de 2 any per les vocalies.

### Article 31. Funcions del Consell de Govern

Són funcions del Consell de Govern:

a)  Representar, dirigir, administrar i gestionar el Col·legi.

b)  Executar els acords de l'Assemblea General.

c)  Decidir sobre les altes i baixes dels col·legiats, del registre de societats professionals i dels altres membres del Col·legi.

d)  Proposar a l'Assemblea el nomenament de col·legiats d'honor.

e)  Confeccionar per a ser sotmesos a l'Assemblea General els pressupostos anuals i les seves liquidacions, els comptes anuals i la memòria d'activitats.

f)  Convocar les sessions de les assembles generals, tant ordinàries com extraordinàries.

g)  Convocar referèndums sobre qüestions concretes que consideri convenient consultar als col·legiats i/o altres membres del Col·legi.

h)  Fer propostes a l'Assemblea General en qüestions de la competència d'aquesta.

i)  Exercir la potestat disciplinària.

j)  Inhabilitar la corporació els col·legiats que deixin de satisfer les quotes o altres càrregues establertes.

k)  Exercir la funció del visa/visat.

l)  Acordar el trasllat del domicili del Col·legi, dins de la mateixa localitat on estigui ubicat.

m)  Acordar respecte a les mesures en defensa del Col·legi, la professió i els col·legiats.

n)  Acordar delegacions de funcions en el sí del Consell de Govern, bé siguin unipersonals o en comissió de diversos membres.

o)  Designar, en el seu cas, delegats territorials. ISSN

p)  Designar representants del Col·legi en actes i per formar part d'organismes, entitats i institucions.

q)  Intervenir, per via de conciliació o arbitratge, en les qüestions que, per motius relacionats amb la professió o l'activitat professional, se suscitin entre els seus membres.

r)  Organitzar i dirigir els serveis col·legials.

s)  Organitzar i dirigir els diferents registres del Col·legi.

t)  L'emissió d'informe en els casos establerts per la normativa vigent o quan el Col·legi sigui requerit perquè expressi la seva opinió com a tal corporació.

u)  Informar en els processos judicials i administratius en els quals es discuteixin qüestions relatives a honoraris professionals.

v)  Confeccionar les llistes de col·legiats per a la designació de pèrits i altres supòsits previstos legalment, fent les designacions oportunes quan així sigui requerit el Col·legi per alguna instància judicial, administrativa o privada.

w)  Nomenar i separar el personal administratiu del Col·legi.

x)  Les altres funcions que li atribueixin aquests Estatuts, i qualsevol altra exigida per l'activitat, funcionament i règim del Col·legi o per la legislació d'aplicació i que no sigui de la competència expressa de l'Assemblea General.

### Article 32. Formes de reunió del Consell de Govern

El consell de govern estarà permanentment comunicat o reunit a través d'un grup privat de Telegram o sistema equivalent, es debatrà i es prendran acords sobres temes d'interès per la professió. El degà modera el debat.

### Article 33. Convocatòria

Per missatge de Telegram per qualsevol membre del consell.

### Article 34. Assistència

L'assistència a les sessions del Consell de Govern és obligatòria.

### Article 35. Quòrums i acords

Els acords es pendran per majoria simple, en cas d'empat decideix el vot del degà.

### Article 36. Sessions

1. Les sessions són presidides pel degà o la persona que estatutàriament la substitueixi.

2. El degà declararà la seva vàlida constitució, conduirà la reunió, concedirà l'ús de la paraula,

determinarà quan una qüestió està prou debatuda, conduirà les votacions, proclamarà els resultats i declararà tancada la sessió.

### Article 37. Acta de les sessions del Consell de Govern

1. La secretària, o la persona que estatutàriament la substitueixi, guardarà copia en PDF o sistema equivalent del debat de cada mes, amb les acords i es guardarà signat digitalment per ell i el president.

2. Els acords, que seran immediatament executius, obliguen a tots els col·legiats, així com obliguen també als altres membres del Col·legi.

3. L'acta serà sotmesa a aprovació del Consell següent.

### Article 38. Presidència

1. Són atribucions de la presidència:

    a)  La representació legal del Col·legi.

    b)  Convocar i presidir el Consell de Govern i l'Assemblea General, així com presidir totes les reunions de les comissions, seccions o delegacions col·legials a les que assisteixi.

    c)  Autoritzar amb la seva signatura tota mena de documents col·legials.

    d)  Conferir apoderaments per a qüestions judicials, quan així hagi estat autoritzat pel Consell de Govern.

    e)  Coordinar la tasca dels membres del Consell de Govern.

    f)  Signar amb el tresorer o el secretari els documents necessaris per al moviment dels fons del Col·legi.

    g)  Totes aquelles altres que li confereixin aquests Estatuts, els Reglaments col·legials i la normativa d'aplicació.

2. En cas d'absència, la presidència serà substituïda, en primer lloc, per la vicepresidència i, en cas de la seva absència, per un altre membre de la ronda electoral o per decisió majoritària dels components del Consell de Govern.

3. Les facultats de la presidència són delegables, en els termes establerts per la legislació vigent.

### Article 39. Vicepresidència

Són atribucions del vicedegà:

a)  Substituir el degà en totes les seves funcions en cas d'absència d'aquesta.

b)  Realitzar totes aquelles funcions particulars que li delegui el degà.

c)  Realitzar una tasca de col·laboració, suport i assessorament constant al degà.

### Article 40. Secretaria

1. Correspon a la secretaria:

    a)  Portar els llibres oficials.

    b)  Actuar com a secretaria de l'Assemblea General i del Consell de Govern, així com d'aquelles delegacions col·legiades, seccions o comissions en que reglamentàriament se li atribueixi tal funció.

    c)  Redactar i signar les actes, amb el vistiplau de la presidència, de l'Assemblea General i del Consell de Govern, tenint la custòdia dels llibres d'actes corresponents.

    d)  Preparar la proposta de la memòria anual.

    e)  Supervisar i dirigir, si s'escau, el funcionament dels serveis administratius del Col·legi.

    f)  Ostentar la funció de cap de personal.

    g)  Tenir responsabilitat dels registres de col·legiats i d'altres membres del Col·legi, del Registre de Societats

    h)  Professionals i dels altres registres i llistats.

    i)  Expedir certificacions i informes.

    j)  Guardar copia mensualment dels debats als grups de Telegram

2. En cas de la seva absència, serà substituïda per un altre membre del Consell de Govern per decisió majoritària dels components del Consell de Govern.

### Article 41. Tresoreria

1. Correspon a la tresoreria:

    a)  Tenir al seu càrrec la custòdia i proposta de distribució dels recursos econòmics del Col·legi.

    b)  Ordenar la comptabilitat del Col·legi i custodiar les escriptures i els documents corresponents al patrimoni.

    c)  Preparar els projectes de pressupost i la seva liquidació i dels comptes anuals.

    d)  Efectuar els pagaments que correspongui, amb l'ordre prèvia de la presidència.

    e)  Adoptar les garanties necessàries per a la salvaguarda del patrimoni del Col·legi.

    f)  Signar amb la presidència els documents necessaris per al moviment dels fons del Col·legi.

2. En cas de la seva absència, serà substituïda per un altre membre del Consell de Govern per decisió majoritària dels components del Consell de Govern.

### Article 42. Vocalies

1. Les vocalies exerceixen les funcions que els siguin encarregades pel Consell de Govern o per la presidència.

2. També tenen les funcions de substituir els altres càrrecs del Consell de Govern en casos d'absència, vacant o malaltia, i formar part de les comissions que es creïn d'acord amb les necessitats del Col·legi.

### Article 43. Cessament

Els membres del Consell de Govern cessen en l'exercici dels seus càrrecs per alguna de les causes següents:

a)  Expiració del mandat.

b)  Renúncia formulada per l'interessat, el qual, però, haurà de mantenir-se en l'exercici del càrrec fins que sigui cobert provisionalment o definitivament per qui correspongui.

c)  Suspensió per sanció disciplinària definitiva en via corporativa.

d)  Pèrdua de la condició de membre del col·legi.

e)  Incapacitat.

f)  Inhabilitació per sentència judicial.

g)  Mort.

h)  En cas de prosperar una moció de censura.

### Article 44. Gerència

El Consell de Govern podrà contractar un gerent per dirigir la gestió dels serveis administratius i assumir la funció de secretaria tècnica de l'entitat, així com totes aquelles que li siguin delegades pel Consell de Govern.

### Article 45. Moció de censura

1. La moció de censura a una de les rondes o a algun dels seus membres haurà de substanciar-se sempre en una Assemblea General Extraordinària convocada a aquest únic efecte.

2. La sol·licitud d'aquesta convocatòria d'Assemblea General Extraordinària haurà de ser subscrita, com a mínim, per un nombre de col·legiats superiors al 15 % del total.

3. L'Assemblea haurà de celebrar-se dins de 30 dies hàbils comptats des de la recepció de la sol·licitud.

4. No es podrà, en aquest supòsit, tornar a plantejar una moció de censura fins un cop transcorregut un any.

5. La constitució vàlida de l'Assemblea General Extraordinària requerirà la concurrència personal de més de la meitat del cens col·legial. I el vot serà sempre personal, directe i secret. Per tal que la moció de censura prosperi, serà necessari el vot positiu de dues terceres parts dels concurrents.

## Títol V. Règim electoral

### Article 46. Sistema electiu

Els membres del Consell de Govern seran escollits mitjançant sufragi universal, lliure, directe i secret de tots els col·legiats.

El cens electoral serà el del dia de l'acord de convocatòria.

### Article 47. Condicions per ser elegit

Tots els col·legiats que formin part del cens electoral podran ser elegits per cobrir els càrrecs del Consell de Govern sempre que reuneixin els requisits per a ser membre del Consell.

### Article 48. Convocatòria

Les eleccions és celebraran per blocs o rondes cada 2 anys el 1er dijous de Novembre.

El més aviat possible s'adoptarà una plataforma telemàtica d'eleccions, allí estarà tota la informació necessària.

Entre tant el secretari elaborarà i penjarà al taulell d'anuncis el llistat del col·legiats amb dret a vot a partir del 1er dijous de setembre.

### Article 49. Candidatures

Els candidats presentaran la seva candidatura a partir del 2n dijous de setembre.

Es poden presentar candidats fins 1 setmana abans de la votació.

### Article 50. Mesa Electoral

1. La Mesa Electoral es formarà amb tres membres que formin part del cens electoral i que no formin part de cap candidatura.

2. El secretari per sorteig anomena a 3 col·legiats i 2 substituts. Entre els membres escolliran al president de la Mesa. El secretari tutelarà el funcionament de la mesa.

3. El càrrec de membre de la Mesa Electoral és obligatori.

4. La Mesa electoral s'anomenarà el 1er dijous de setembre.

5. La formació de la Mesa serà publicada en la pàgina web del Col·legi.

6. A partir de la seva formació, la Mesa Electoral dirigirà el procés electoral amb l'assistència de la secretaria del Consell de Govern i demés serveis del Col·legi.

7. La Mesa adoptarà les decisions per majoria de vots. De cada acte de la Mesa s'aixecarà l'acta corresponent que serà aprovada en el mateix moment.

### Article 51. Proclamació de candidatures

1. Dins els 5 dies naturals següents a la formació de la Mesa Electoral, aquesta examinarà les candidatures, les aprovarà o rebutjarà motivadament si no reuneixen els requisits establerts i en farà la seva proclamació.

2. L'acord de proclamació serà notificat a tots els col·legiats individualment i amb la publicació a la pàgina web.

3. La Mesa electoral en un màxim de 5 dies proclamarà o rebutjarà motivadament als candidats.

4. La proclamació es farà a la plataforma de votació i al taulell d'anuncis.

5. Les impugnacions les resoldrà la Mesa en un màxim de 5 dies que seran fermes.

### Article 52. Campanya electoral.

Comença 2n dijous de Setembre.

Els candidats poden adreçar-se o ve mitjançant el taulell d'anuncis o ve per la plataforma de vot als col·legiats per demanar el vot.

En cas de faltar-ne algú el secretari facilitarà als candidats el mail, telèfon i adreça postal.

El COETTC facilitarà als candidats l'enviament de mails als col·legiats amb un màxim de 1 cada setmana, de totes maneres la Mesa Electoral decidirà sobres aquest i altre temes relacionats amb la campanya.

### Article 53. Votació

En cas de vot electoral telemàtic es farà conforme estigui previst a la plataforma.

1. La votació es farà presencialment introduint la papereta en les urnes custodiades per la Mesa Electoral. No obstant, es podrà emetre el vot anticipadament.

2. No es permet la delegació de vot.

3. El vot es pot anticipar fent arribar la papereta de votació fins començar la votació mitjançant lliurament a la seu del Col·legi o tramesa per correus.

TODO: números no encaixen

Certificat per vot electoral, amb identificació de persona que vota. La papereta i sobres de votació els facilitarà el Col·legi a qui ho sol·liciti fins 1 setmana abans de la votació, s'haurà d'introduir en un sobre tancat que, a la vegada, s'introduirà en un altre sobre on s'expressarà el sentit del vot.

Els sobres seran custodiats per la Mesa que els lliurarà a la Mesa Electoral el dia de les votacions. Un cop finalitzada la votació, es procedirà a obrir els sobres rebuts anticipadament. Abans d'introduir el sobre amb la papereta de votació a la urna corresponent, es procedirà a les comprovacions establertes en aquest article.

No es consideraran vàlids aquells vots que no compleixin amb els requisits indicats en aquest apartat ni aquells lliurats fora de termini, ni aquells emesos anticipadament quan l'elector hagi votat presencialment.

6. Seran nuls tots els vots que no s'emetin en papereta oficial i que continguin expressions diferents a les designacions dels noms i càrrecs dels candidats proposats.

7. Un cop finalitzat el període de votació, es durà a terme l'escrutini per la Mesa Electoral i amb la presència dels candidats. L'acte serà públic pels col·legiats.

### Article 54. Proclamació

1. La Mesa Electoral proclamarà els electes. En l'acta es recollirà el nombre de vots obtinguts per cadascun d'ells i els vots declarats nuls. Els resultats es publicaran en la pàgina web corporativa i taulell d'anuncis.

2. Els resultats de l'escrutini poden ser impugnats dintre del termini dels 3 dies naturals següents a la data de publicació del resultat de les eleccions, davant de la Mesa Electoral, sense que aquesta impugnació suspengui la proclamació ni la presa de possessió de les persones elegides, llevat que la Mesa Electoral acordi el contrari per causes excepcionals mitjançant resolució expressa i motivada. La resolució de la Mesa Electoral, que també es publicarà en la pàgina web corporativa, posa fi a la via administrativa.

### Article 55. Pressa de possessió

Els càrrecs electes han de prendre possessió dels càrrecs davant del Consell de Govern la 3a setmana de Novembre.

## Títol VI. Finestreta única

### Article 56. Finestreta única

El Col·legi facilitarà mitjançant la finestreta única els tràmits i procediments relatius al lliure accés a les activitats de serveis i al seu exercici per tal que els col·legiats puguin realitzar per via electrònica i a distància tots els tràmits necessaris i conèixer l'estat de tramitació dels procediments en els quals es tingui la condició d'interessat. Així mateix, per mitjà de la finestreta única, es facilitarà la informació útil per a la millor defensa dels drets dels consumidors i usuaris.

En tot cas, mitjançant la finestreta única es tindrà accés a:

a) Al registre de col·legiats, que ha d'estar actualitzat, en el qual constin les dades següents: nom i cognoms dels professionals col·legiats, número de col·legiació, títols oficials, domicili professional, mail i telèfon a menys que expressament demani que no estigui.

b) El contingut del Codi Deontològic.

c) Les vies de reclamació i de recursos que es poden interposar en cas de conflicte entre consumidor o usuari i un col·legiat o el propi col·legi professional.

d) La informació i formularis sobre els procediments necessaris per a l'accés a una activitat de serveis i el seu exercici i sobre la realització dels tràmits preceptius per a fer-ho.

e) Les dades de les associacions o organitzacions de consumidors i usuaris a les quals puguin dirigir-se per obtenir assistència.

## Títol VII. Règim econòmic

### Article 57. Recursos ordinaris

Són recursos ordinaris del Col·legi:

a) Els productes, rendes i interessos dels béns o drets que integren el patrimoni del Col·legi.

b) Les quotes d'incorporació dels col·legiats i altres membres del Col·legi, quan així s'estableixi.

c) Les quotes ordinàries dels col·legiats i altres membres del Col·legi.

d) Els drets de VISA/VISAT

e) Els ingressos procedents de publicacions, impresos, serveis, certificacions, arbitratges, dictàmens o informes, inscripció de documents, registre i altres quantitats acreditades per altres serveis.

f) Qualsevol altre concepte que legalment escaigui.

### Article 58. Recursos extraordinaris

Són recursos econòmics extraordinaris del Col·legi:

a) Les quotes extraordinàries o derrames que aprovi l'Assemblea General.

b) Les subvencions, donatius, patrocini d'activitats o qualsevol altre tipus d'ajut econòmic que l'Estat, la Generalitat, les corporacions locals i entitats i persones, tant públiques com privades, atorguin al Col·legi.

c) Els béns mobles o immobles que per herència, donació o qualsevol altre títol lucratiu passin a formar part del patrimoni del Col·legi.

d) Els productes d'alienació dels seus béns, per acord de l'Assemblea General.

e) Les quantitats que per qualsevol altre concepte no especificat pugui percebre el Col·legi i que no siguin un recurs ordinari.

### Article 59. Pressupost

1. El pressupost s'elaborarà amb caràcter anual. Inclourà la totalitat dels ingressos i despeses col·legials.

2. Fins que no sigui aprovat el pressupost anual, s'aplicarà provisionalment el pressupost de l'exercici anterior.

### Article 60. Dret d'informació econòmica

Els col·legiats podran obtenir còpia de les propostes dels comptes anuals, pressupost i liquidació de pressupost, així com demanar aclariments, des de la convocatòria de l'Assemblea en que es sotmetin a aprovació i fins a tres dies abans de la seva celebració.

### Article 61. Taulell d'anuncis

El COETTC posa a disposició dels membres un taulell d'anuncis telemàtic que faciliti el contacte entre col·legiats, resolució de dubtes, informació del funcionament del col·legi, etc...

El sistema actual es un grup privat de Telegram donat que a més permet que els seus membres escolleixin la publicació de les seves dades, la moderació, la organització de la informació.

Paral·lelament el COETTC adopta un Fòrum privat per resoldre dubtes, i totes les eines possibles que permetin augmentar la eficiència i productivitat dels col·legiats.

El modera el degà ajudat per els membres del Consell i comptant amb els consells dels membres.

El degà pot sotmetre a votació vinculant punts d'interès per la professió, excloent esports, religió, política.

Només hi hauran col·legiats.

Si un 15% de col·legiats demana votar quelcom, en màxim 15 dies des de la validació per part del secretari.

### Article 62. Responsabilitat i potestat disciplinària

1. Els col·legiats i les societats professionals estan subjectes a la responsabilitat disciplinària derivada de l'incompliment dels deures professionals i col·legials establerts en les lleis, els present Estatuts, les normes reglamentaries que el desenvolupin i el Codi Deontològic, amb independència de l'eventual responsabilitat civil, penal o administrativa en què puguin incórrer.

2. El Col·legi ostenta la potestat disciplinària, exercida pel Consell de Govern.

3. El procediment disciplinari es regirà per la normativa sobre col·legis professionals, aquests Estatuts i les normes reglamentàries que els desenvolupin.

4. Les sancions disciplinàries corporatives es faran constar sempre en l'expedient personal del membre objecte de sanció, i en el seu cas, en el Registre de Societats Professionals del Col·legi per a les societats professionals.

5. En la tramitació del procediment disciplinari s'han de garantir, almenys, els principis de presumpció d'innocència, d'audiència a la persona afectada, de motivació de la resolució final i de separació dels òrgans instructor i decisori.

### Article 63. Procediment disciplinari

La imposició de qualsevol sanció disciplinaria exigeix la prèvia formació i tramitació del corresponent expedient sancionador, que s'ha d'ajustar a les regles següents:

a) El procediment s'iniciarà per acord del Consell de Govern, ja sigui per pròpia iniciativa o com a conseqüència de denúncia raonada. No es considerarà denúncia els escrits anònims.

b) El Consell de Govern, quan rebi una denúncia o tingui coneixement d'una suposada infracció, podrà acordar un període d'informació reservada abans de decidir la incoació de l'expedient o, si s'escau, l'arxiu de les actuacions sense ulterior recurs.

c) L'acord d'incoació de l'expedient disciplinari contindrà el nomenament de l'instructor, càrrec que recaurà en un membre del Consell de Govern. Actuarà com a secretari de l'expedient qui l'ostenti del Consell. Aquest acord es notificarà al denunciat.

d) El col·legiat o la societat professional afectada pot plantejar incident de recusació de l'instructor i de la secretaria, la decisió del qual correspon al Consell de Govern sense ulterior recurs, sens perjudici que quan presenti recurs pugui al·legar de bell nou la recusació.

e) Correspon a l'instructor, auxiliat per secretaria, practicar totes les proves i actuacions que condueixin a l'esclariment dels fets i a determinar les responsabilitats susceptibles de sanció.

f) Ateses les actuacions practicades, l'instructor formularà el plec de càrrecs on s'exposaran els fets imputats, o bé la proposta de sobreseïment i arxiu de l'expedient.

g) El plec de càrrecs es notificarà al denunciat i se li concedirà un termini de quinze dies hàbils per poder contestar-lo. Al tràmit de descàrrec, el denunciat ha d'aportar i, si s'escau, ha de proposar, totes les proves per les quals intenti valer-se. L'instructor les durà a la pràctica sempre que ho estimi pertinent.

h) Contestat el plec de càrrecs ---o transcorregut el termini per fer-ho--- i practicada la prova corresponent, l'Instructor formularà proposta de resolució, que es notificarà a l'interessat perquè en el termini de quinze dies hàbils pugui al·legar tot allò que consideri convenient per a la seva defensa. Durant aquest mateix termini se li donarà audiència de la totalitat de l'expedient.

i) La proposta de resolució, en el seu cas l'escrit d'al·legacions del denunciat i tota la resta d'actuacions de l'expedient, s'elevarà al Consell de Govern i aquest dictarà la resolució escaient. En la votació de la resolució s'abstindrà l'instructor.

j) Les resolucions sancionadores seran motivades i contindran la relació dels fets provats, la determinació de les infraccions constatades, la qualificació de la seva gravetat i la sanció imposada. La relació de fets ha de ser congruent amb el plec de càrrec formulat a l'expedientat.

k) Tant l'instructor com el Consell de Govern poden recavar l'assistència de lletrat.

l) El termini màxim per tramitar d'expedient, resoldre i notificar la resolució és de sis mesos, sens perjudici dels períodes de suspensió que hi poguessin concórrer per causes justificades degudament declarades i raonades per l'Instructor o, en el seu cas, el Consell de Govern.

m) La resolució de l'expedient per part del Consell de Govern posarà fi a la via administrativa, i serà executiva llevat que s'interposin els recursos que hi corresponguin.

n) En tot el que no regula aquest article s'han d'aplicar les Lleis 39/2015, d'1 d'octubre, del procediment administratiu comú de les administracions públiques, i 40/2015, d'1 d'octubre, de règim jurídic del sector públic, o aquelles normes legals que les substitueixin amb contingut anàleg.

### Article 64. Infraccions

1. Les infraccions es classifiquen en lleus, greus o molt greus.

2. Són infraccions lleus:

    a) La desconsideració envers col·legiats, altres membres del Col·legi i membres dels òrgans col·legials.

    b) L'incompliment dels deures col·legials i professionals que regulen els Estatuts, els Reglaments, les normes deontològiques i els acords dels òrgans col·legials, sempre que no siguin infraccions greus o molt greus.

    c) La inexactitud o falsejament amb caràcter lleu en les dades facilitades al Col·legi.

    d) Desatenció als requeriments dels òrgans col·legials.

3. Són infraccions greus:

    a) L'incompliment dels deures col·legials i professionals que regulen les lleis, els Estatuts, Reglaments i les normes deontològiques col·legials, quan en resulti un perjudici per al Col·legi, per a altres col·legiats o per a les persones destinatàries del servei.

    b) L'omissió del visat col·legial en el supòsit que aquest sigui legalment exigible.

    c) La realització d'actes de competència deslleial en l'exercici de la professió, quan hagin estat apreciats per un òrgan judicial en una sentència ferma.

    d) Els actes ofensius cap als components del Consell de Govern i cap als altres col·legiats o altres membres del Col·legi.

    e) L'incompliment o la negligència l'exercici dels càrrecs col·legials.

    f) L'incompliment reiterat als requeriments dels òrgans col·legials.

    g) La falta de subscripció d'una assegurança de responsabilitat civil o una altra garantia equivalent, quan això estigui exigit per llei.

    h) Ocasionar danys que suposin un perjudici econòmic greu per al patrimoni del Col·legi, dels seus òrgans rectors, dels col·legiats o altres membres del Col·legi, així com ocasionar-los danys que afectin greument la seva imatge i bon nom.

    i) La falta de comunicació al registre de societats professionals del Col·legi de la constitució d'una societat professional o de les modificacions posteriors de socis, administradors o del contracte social.

    j) Haver estat sancionat en tres ocasions per infraccions lleus en el termini de cinc anys.

4. Són infraccions molt greus:

    a) Col·laborar amb actes que suposin intrusisme professional.

    b) Actuacions realitzades en l'exercici de la professió que constitueixin delictes dolosos, declarades per sentència judicial ferma, amb independència de la responsabilitat penal o civil que se li pugui exigir.

    c) La reiteració en l'incompliment dels deures col·legials i professionals que regulen les lleis, els Estatuts, Reglaments i les normes deontològiques col·legials, quan en resulti un perjudici greu per al Col·legi, per a altres col·legiats o per a les persones destinatàries del servei.

    d) Haver estat sancionat per la comissió en tres ocasions d'infraccions greus en el termini de cinc anys.

    e) El falsejament o la inexactitud greu de la documentació professional.

    f) La vulneració del secret professional amb perjudici per a tercers.

    g) La realització d'actuacions professionals ocasionant un perjudici als interessos dels consumidors i usuaris o a la professió de geòleg.

### Article 65. Sancions

Les sancions que per les faltes assenyalades es poden imposar tant als col·legiats com a les societats professionals són les següents:

Per faltes lleus:

a) Amonestació per escrit i/o;

b) Multa fins a 1.000 euros.

Per faltes greus:

a) Inhabilitació professional per temps no superior a l'any i/o;

b) Multa des de 1.001 euros i fins 5.000 euros.

Per faltes molt greus:

a) Inhabilitació professional per temps no superior als cinc anys i/o;

b) Multa des de 5.001 euros i fins 50.000 euros i/o;

c) Expulsió del Col·legi en els casos i termes establerts en l'article 48.4.*b* de la Llei 7/2006, de 31 de maig, de l'exercici de professions titulades i dels col·legis professionals.

### Article 66. Graduació de les sancions

La imposició de sancions haurà de guardar la deguda adequació entre la gravetat del fet constitutiu de la

infracció i la sanció aplicada, i haurà de tenir en especial consideració els criteris següents:

a) El grau de culpabilitat o l'existència d'intencionalitat.

b) La continuïtat o persistència en la conducta infractora.

c) L'entitat dels perjudicis causats.

d) La reincidència per la comissió en el termini d'un any de més d'una infracció de la mateixa naturalesa quan així hagi estat declarat per resolució ferma.

### Article 67. Extinció de la responsabilitat disciplinària

1. La responsabilitat disciplinària s'extingeix pel compliment de la sanció, la mort de l'infractor, la prescripció de la infracció o la prescripció de la sanció.

2. Les infraccions lleus prescriuen a l'any, les greus als dos anys i les molt greus als tres anys.

3. Les sancions imposades per infraccions lleus prescriuen a l'any, les corresponents a infraccions greus als dos anys i les imposades per infraccions molt greus als tres anys.

4. Els terminis de prescripció de les infraccions comencen a comptar des del dia de la comissió de la infracció i els de les sancions, des de l'endemà a aquell en què adquireixi fermesa en via corporativa la resolució sancionadora.

5. La prescripció s'interromprà per l'inici, amb coneixement de la persona interessada, del procediment disciplinari o de les diligències prèvies a què hagi donat lloc el fet, i per la durada de tot el període de tramitació de l'expedient i de les pròrrogues que vàlidament s'acordin. El termini de prescripció es tornarà a iniciar si l'expedient disciplinari o les diligències prèvies ha estat aturat durant un mes per una causa no imputable a la presumpta persona infractora.

6. Les sancions es cancel·len d'ofici a l'any si la infracció és lleu, als dos anys si és greu i als tres anys si és molt greu. Els terminis anteriors es compten a partir del compliment efectiu de la sanció. La cancel·lació suposa l'anul·lació de l'antecedent sancionador a tots els efectes, inclòs el de la reincidència. Si la cancel·lació per part del Col·legi no s'ha practicat, l'interessat la pot instar i el Col·legi ha de procedir d'immediat. En tot cas, les sancions no cancel·lades d'ofici, transcorreguts els terminis corresponents, no tenen efectes.

## Títol IX. Modificació d'Estatuts i reglaments corporatius

### Article 68. Modificació dels Estatuts col·legials

La modificació dels Estatuts s'ha d'ajustar al procediment següent:

a)  El procediment s'inicia per acord del Consell de Govern o de l'Assemblea General.

b)  El Consell de Govern aprovarà la proposta inicial de modificació que ha de contenir un preàmbul i un articulat, acompanyada d'una memòria justificativa dels aspectes més rellevants. Podrà incorporar-se un informe jurídic sobre la legalitat de la modificació.

c)  Un cop aprovada la proposta, s'haurà de sotmetre a informació pública col·legial, plataforma GitHub, on els interessats podrem aportar millores, durant un termini no inferior a 10 dies, amb publicació a la pàgina web del Col·legi, a fi que els col·legiats puguin conèixer la documentació i formular les al·legacions, els suggeriments o les esmenes que considerin convenients.

d)  Conforme avanci la redacció s'aniran realitzant els corresponents COMMITS i VERSIONS.

e)  Un cop s'han acabat els suggeriments es donarà per tancada la redacció i es declararà el text definitiu.

f)  El text definitiu es convocarà Assemblea Extraordinària i es votarà.

g)  Tota la informació i el debat es guardarà en el GitHub i en PDF.

### Article 69. Reglaments corporatius

1. El procediment per a l'aprovació o modificació dels reglaments corporatius serà el mateix que el previst per a les modificacions estatutàries.

2. En el cas de reglaments que s'aprovin o modifiquin que tinguin relació amb les funcions

públiques col·legials caldrà sotmetre'ls als tràmits legalment establerts.

3. El Codi Deontològic de la professió d'Enginyer Tècnic de Telecomunicació tindrà caràcter de reglament.

## Títol X. Fusió i segregació

### Article 70. Fusió del Col·legi amb altres col·legis d'Eng. Tèc. Telec. de diferent àmbit territorial

L'acord de fusió del Col·legi amb un o més col·legis professionals d'Eng. Tèc. Telec. ha d'ésser adoptat per l'Assemblea General, convocada a l'efecte amb caràcter extraordinari, amb el vot favorable, com a mínim, de les tres quartes parts de tots els col·legiats, i ha de seguir els demés tràmits legalment establerts.

### Article 71. Segregació del Col·legi

La segregació ha de ser per vegueries.

El mínim de membres en una vegueria per impulsar una segregació ha de ser de 200.

Un 25% del col·legiats residents a la vegueria ha de demanar una assemblea extraordinaria al consell de govern.

En l'assemblea ha de participar mes d'un 50% dels residents a la vegueria. 2/3 parts han de votar favorablement.

Si el acord es favorable el Consell de govern del COETTC sol·licitarà al departament de Justícia el decret de segregació.

A la nova vegueria li correspondria la part proporcional del patrimoni.

## Títol XI. Dissolució i liquidació

### Article 72. Causes de dissolució del Col·legi

El Col·legi es pot dissoldre per les causes següents:

a)  La pèrdua dels requisits legals necessaris perquè la professió tingui caràcter col·legial.

b)  L'acord de l'Assemblea General Extraordinària adoptat per majoria absoluta de les persones col·legiades.

c)  La baixa de les persones col·legiades, si el total d'aquestes queda reduït a un nombre inferior al de les necessàries per proveir tots els càrrecs de l'òrgan de govern, previstos en els Estatuts.

d)  La fusió mitjançant la constitució d'un nou col·legi professional o l'absorció per un altre col·legi professional.

e)  L'escissió mitjançant divisió.

### Article 73. Procediment de dissolució del Col·legi

1. L'acord de dissolució l'ha de prendre l'Assemblea General convocada a l'efecte amb caràcter extraordinari.

2. L'acord de dissolució ha d'obtenir el vot favorable de la majoria absoluta dels col·legiats.

3. En la mateixa sessió de l'Assemblea General en què es prengui l'acord de dissolució, aquesta acordarà la constitució d'una comissió que ha de dur a terme la liquidació patrimonial, nomenant-ne els seus membres.

4. En el procés de liquidació patrimonial s'ha de destinar, en primer lloc, a cobrir el passiu exigible, i la resta es destinarà a una o més entitats que tinguin finalitats anàlogues a les del Col·legi.

5. L'acord de dissolució i el procés de liquidació estarà sotmès als requisits, a les condicions i a la tramitació previstos legalment.

## Títol XII. Règim jurídic dels actes col·legials i la seva impugnació

### Article 74. Règim jurídic dels actes col·legials

1. El Col·legi, en la seva condició de corporació de dret públic i en l'àmbit de les seves funcions públiques, actua de conformitat al dret administratiu i exerceix les potestats inherents a l'administració pública.

2. En l'exercici de les seves funcions públiques, el Col·legi ha d'aplicar en les seves relacions amb els col·legiats i els ciutadans els drets i garanties procedimentals establerts a la Llei 39/2015, d'1 d'octubre, del procediment administratiu comú de les administracions públiques, que serà supletòria de totes les normes que es regulen en aquests Estatuts.

3. En l'exercici de les seves funcions privades i en allò relatiu al patrimoni, el Col·legi queda sotmès al dret privat. També queden inclosos en aquest àmbit els aspectes relatius a la contractació i relacions amb el seu personal, que es regiran per la legislació laboral.

### Article 75. Notificació dels actes

1. Els acords, les resolucions i els actes adoptats pels òrgans del Col·legi, en exercici de les seves funcions públiques, s'han de notificar a qui tingui la consideració de persona interessada, en els termes previstos per la legislació de procediment administratiu aplicable.

2. Les notificacions es faran en seu electrònica amb avisos per mail o SMS segons normativa de procediment administratiu.

Entre tant no es disposi de la seu es faran per carta certificada en el domicili previst amb aquesta finalitat.

### Article 76. Recursos contra actes i acords

1. Els actes i acords dictats pel Col·legi subjectes al dret administratiu posen fi a la via administrativa i poden ser objecte de recurs directe davant la jurisdicció contenciosa administrativa.

    No obstant això, poden ser objecte de recurs potestatiu de reposició davant l'òrgan que els ha dictat, dins el termini d'un mes a comptar des de la data de la seva notificació individual o de la seva publicació.

    En el supòsit que es tracti d'acords i resolucions dictats per òrgans que exerceixin una funció pública delegada per l'Assemblea General o pel Consell de Govern, el recurs potestatiu serà el d'alçada davant el Consell de Govern dins el mateix termini.

2. Els acords i els actes dels òrgans col·legials en exercici de funcions delegades per una altra Administració, poden ser objecte de recurs potestatiu d'alçada davant l'Administració delegant dins del termini d'un mes a comptar des de la data de la seva notificació individual o de la seva publicació.

3. Qualsevol altre qüestió, serà sotmesa a la jurisdicció civil, penal o laboral que li correspongui segons la seva naturalesa.

4. Disposició Transitòria

Aquest estatuts un cop aprovats, tenen caràcter provisional entre tant no es completi el corresponent procés de segregació.
